---
layout: ../../layouts/MarkdownPostLayout.astro
title: De vergeten taak van IT
pubDate: 2024-09-29
description: "Wat IT-ers meestal niet voldoende doen: uitleg en documentatie."
teaser: Er wordt in de media wel eens geklaagd over onbekendheid en onkunde van mensen, vaak politici en managers, bij het gebruik van IT producten. Verantwoordelijkheid IT-vakmensen wordt niet genomen.
author: Frank Harland
image:
  url: /images/grandmother.jpg
  alt: Grootmoeder
tags:
  - documentatie
  - IT
  - Kenniskloof
lastmod: 2025-01-01T19:18:51.147Z
---
##### Er wordt in de media wel eens geklaagd over onbekendheid en onkunde van mensen, vaak politici en managers, bij het gebruik van IT producten.

### Onbekendheid en Onwetendheid
Een voorbeeld is een artikel uit 2011 van journalist Jasper Bakker in Webwereld. Dat artikel is nu alleen nog te vinden via archive.org, plak daarvoor deze url in archive.org: http://webwereld.nl/nieuws/105230/5-oorzaken-van-politiek-onbenul-over-ict.html. 

Jasper Bakker haalt hier een heel belangrijk punt aan, onbekendheid van politici met ICT. Het gaat echter niet alleen om de onwetendheid van politici en burgers, die m.i. een plicht hebben hun electronische hulpmiddelen te kennen zoals iedere burger geacht wordt de wet te kennen. Het is meer nog een zaak van verantwoordelijkheid nemen door ICT leveranciers.

Onbekendheid is in principe niet kwalijk te nemen, de meeste politici hebben er niet voor gestudeerd, eigenlijk hebben (hopelijk) alleen IT-ers ervoor gestudeerd, en zoals terecht opgemerkt wordt:

```"ICT is complex. Heel complex, en voor veel mensen te complex. En politici zijn ook maar mensen. Het zijn experts die de ingewikkelde keten van de informatie- en communicatietechnologie goed kunnen volgen, en daarin ook allang in deelgebiedjes zijn gespecialiseerd."```

### Belangen
Politici worden getrokken naar meningen waarmee de grootste electorale winst te halen is. Dat tussen de politici niet alleen ICT-hoogleraren zitten kun je het Nederlandse volk niet kwalijk nemen, geen enkel volk. Daarmee zijn politici "prooi" voor adviseurs met belangen die meestal niet "algemeen" zijn of gelijk aan het 'landsbelang'. 

We zien de gevolgen van de beïnvloeding van de adviseurs dagelijks om ons heen. We beschikken over (krachtig IT) gereedschap maar kennen de mogelijkheden en risico's onvoldoende.

### Discussie
Hoewel meningen hierover alle jaren regelmatig worden ge-uit, leeft in 2023 de discussie weer op als Alexander Klöpping en Onno Eric Blom een petitie starten met als titel: "Het kan niet langer zo doorgaan met de ict-incompetentie van de overheid". Zie ook: [Petitie op Binnenlands Bestuur](https://www.binnenlandsbestuur.nl/digitaal/herprogrammeer-de-overheid-ontvangt-bijval-en-kritiek){target="_blank"}.

Hierin pleiten de indieners van de petitie voor het inrichten van "digital first" uitvoeringsorganen als reactie op de "ondermaatse waardeing voor ict-talent bij de overheid". Wat als gevolg heeft dat personeel weg gaat.

### Verantwoordelijkheid ICT
Ondanks alle reacties door veel betrokken partijen, is één punt nog onvoldoende benadrukt en dat is de enorme verantwoordelijkheid van de ICT vakmensen **zelf**, die **niet** genomen wordt. ICT programma (/project) managers laten zich teveel leiden door korte termijn doelen. ICT leveranciers (intern en extern) zitten in een monopoliepositie voor het leveren van hun diensten en kennis. En, de 'markt' is enorm.

### Makkelijk verdienen
Veel van deze leveranciers laten zich door snel geld leiden. Structuur en duurzaamheid van oplossingen en kwaliteit en dus documentatie en communicatie over de oplossing hebben structureel onvoldoende aandacht.

Zolang opdrachtgevers en afnemers van IT Diensten niet eisen dat die diensten aan kwaliteitsnormen voldoen, en de IT niet zelf reguleert, zullen de cowboys cowboys blijven en blijven het gepeupel en de politiek zalig onwetend.

### Scholing
Het feit dat pas dit jaar (2024) een HBO opleiding Datamanagement volgens DAMA DMBoK is (bij de HU, nee geen aandelen), vertelt hetzelfde verhaal. Langzamerhand wordt bij sommigen duidelijk dat data een onderwerp is wat geleerd moet worden. Dit zou veel breder en groter moeten zijn in het onderwijs, eigenlijk een verplicht vak moeten zijn op middelbaar onderwijs. Hulde voor DAMA Nederland die een belangrijke rol gespeeld heeft bij de HU opleiding.

### Digitaal = cruciaal
Overigens zeggen Klöpping en Blom hele zinnige dingen, zoals dat we het digitale functioneren van de overheid moeten gaan zien als een cruciale zaak en het roer radicaal moeten omgooien.
Ook wordt, mijns inziens terecht, gewezen op afbouwen van "technische schuld" in tien jaar in plaats van pleisters blijven plakken op stokoude, niet meer te onderhouden systemen.

### Regels?
Overeind blijft volgens mij, dat zolang de leveranciers van systemen en diensten niet goed uitleggen wat nodig is om de systemen en diensten te gebruiken en wat er mee mogelijk is, en, de gebuikers voldoende opgeleid worden en het management meegenomen in de kennisopbouw (bij de overheid zelf), kunnen we roepen wat we willen maar gaat niemand de koers verleggen. Gewoon omdat de voor- en nadelen niet voldoende begrepen worden. De discussievraag is dan: "Hebben we hiervoor regels nodig?"

### Uitnodiging
Ondertussen nodig ik alle ICT-ers uit om er op uit te gaan en de mensen te benaderen die 'hun' apps, systemen, websites, hardware (inclusief de 'gebruikersvriendelijke' i-phones) gebruiken en te kijken en te luisteren. 

Om te snappen hoe deze zaken écht gebruikt worden en om te horen hoe ze wíllen dat het zou werken. Luisteren en kijken dus. En dan begrijpen. 