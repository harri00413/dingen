---
layout: /src/layouts/MarkdownPostLayout.astro
title: Impact DORA op Datamanagement
pubDate: 2025-05-07T14:44:47.266Z
description: Impact van de Digital Operational Resilience Act  (DORA) op datamanagement.
teaser: De wet is uit 2022, de handhaving is formeel op 17 januari begonnen. Wat hebben de financiële instellingen gedaan (hadden ze moeten doen) om hier klaar voor te zijn op datagebied?
author: Frank Harland
image:
  url: /images/dora.webp
  alt: DORA Vlag
  heroImage: ../../../public/images/dora.webp
tags:
  - security
  - data
  - wetgeving
lastmod: 2025-05-07T20:17:40.223Z
---
De wet is uit 2022, de handhaving is formeel op 17 januari begonnen. Wat hebben de financiële instellingen gedaan (hadden ze moeten doen) om hier klaar voor te zijn op datagebied? 

Op 17 januari 2025 is, na een lange periode van voorbereiding, onderhandeling en implementatie van maatregelen, is de handhavingsperiode gestart van de Digital Operational Resilience Act (DORA). 

### Doel

Met deze wet beoogd de EU de continuïteit, veiligheid en betrouwbaarheid van financiele instellingen te borgen, ook bij of na grote incidenten op het gebied van informatie- en communicatietechnologie(ICT).

Zoals bij de invoering van veel Europese wetten rond finance (BCBS239/Anacredit etc.), security (NIS), AI (EU-AI-Act), privacy (GDPR/AVG) en informatievoorziening (Digital Services Act etc.) is er impact op de manier waarop we onze gegevens beheren (datamanagement) en besturen (datagovernance).

### Wat IT denkt

Vraag je de IT organisatie binnen een financiële instelling wat de impact op de datahuishouding is van deze wet, is het antwoord 'niet veel, het is vooral IT en security'. Kijk je iets verder dan kan het zijn dat de impact wel degelijk hoog kan zijn. Net als bij de AI Act, AVG, BCBS239 en alle andere wetten en regels van toezichhouders en overheden gaat het altijd om het kennen van je grootste kapitaal: de data. En nee, de data maatregelen voor GDPR en de Good Practice informatiebeveiliging vanuit DNB, zijn niet voldoende voor DORA. Alleen als je veel meer hebt gedaan aan datamanagement, testen en regelen van betrouwbaarheid van dataverwerkers heb je weinig huiswerk.

### 5 aandachtsgebieden

DORA richt zich op 5 onderwerpen: 
- ICT-risicobeheer (incl. governance vereisten);
- Rapportage van ICT-gerelateerde incidenten;
- Testen van digitale operationele weerbaarheid;
- Beheer van ICT-risico's van derde aanbieders;
- Regelingen voor de uitwisseling van informatie. 

Voor al deze deelgebieden wordt een visie en implementatieplan gevraagd van organisaties.

### ICT-Risicobeheer

Voor wat betreft het ICT-Risicobeheer wordt de nadruk gelegd op een robuust ICT-risicobeheer, waarbij het bestuur verantwoordelijk is voor het implementeren en regelmatig herzien van beleid en procedures met betrekking tot:
- Beschikbaarheid, authenticiteit, integriteit en vertrouwelijkheid van gegevens;
- ICT-beleidslijnen voor bedrijfscontinuïteit en herstelplannen

We moeten duidelijk inzicht hebben in de datastromen, 
er moeten rollen en verantwoordelijkheden zijn vastgelegd voor datamanagement en data-integriteit en traceerbaarheid van gegevens worden centraal.
(Artikel 5 tot en met 16 waarin het kader voor ICT-risicobeheer wordt beschreven)

Deze regels zorgen ervoor dat we nog beter en gedetaileerd op BAIV niveau onze 'kroonjuwelen', de essentiële data moeten kennen en hebben geadministreerd. Weten hoe we weer gegevens ter beschikking aan de medewerkers kunnen stellen na een calamiteit.

Binnen de verzamelde DORA onderwerpen herken je voor data verder de volgende onderwerpen:

### Derde aanbieders

Met betrekking tot beheer van ICT-risico's van derde aanbieders:
Eisen stellen aan het beheer van risico's verbonden aan derde partijen die ICT-diensten leveren. 

Gevolg van deze eisen:

- Instellingen moeten precies weten waar hun data zich bevindt (lokalisatie);
- Ze moeten beschikken over exit-strategieën en contractuele waarborgen voor toegang tot en controle over data bij uitbesteding;
- Er komt meer focus op vendor lock-in risico’s en data-portabiliteit.

### Incident response & logging

Op het gebied van Incident response & logging zijn er strenge vereisten voor monitoring, logging en rapportage:

- Gegevens over incidenten moeten systematisch worden verzameld, opgeslagen en geanalyseerd;
- DORA vereist een gestandaardiseerd proces voor melding van ICT-incidenten, waarvoor data snel beschikbaar moet zijn;
- Er moet een gedetailleerd audit trail beschikbaar zijn van kritieke systemen en data.

### Testen van datarobuustheid

Met betrekking tot "Testen van datarobuustheid", moeten instellingen, onder de Threat-Led Penetration Testing (TLPT) vereisten van DORA, periodiek geavanceerde testen uitvoeren, waarbij gekeken wordt naar:

- Dataconsistentie en beschikbaarheid onder stressomstandigheden;
- Back-up en herstelprocedures van data.

### Data-archivering en beschikbaarheid

Het onderwerp Beleid voor data-archivering en beschikbaarheid, 
DORA vereist een hoog niveau van operationele continuïteit:

- Organisaties moeten zorgen voor ononderbroken toegang tot essentiële data;
- Data recovery na incidenten moet snel en gecontroleerd mogelijk zijn.

### Net iets anders

Zoals gezegd vereist voldoen aan deze wet weer net iets andere maatregelen en benadering (o.a. risicogebaseerd) dan die nodig waren voor alle eerder genoemde regulering. Veel van de maatregelen zijn al gedaan of in voorbereiding door de andere wetten en regels. Maar, het kan geen kwaad ze nog eens tegen het DORA licht aan te houden.

Frank Harland