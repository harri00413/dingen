---
title: Communiceren leren
pubDate: 2025-01-15T08:41:22.995Z
description: Over de verwondering dat we op school geen les krijgen in communiceren en leren.
teaser: "Met volgen van een cursus kwam bij mij een grote verwondering op: waarom leren we dit niet op school?"
layout: ../../layouts/MarkdownPostLayout.astro
author: Frank Harland
image:
  url: /images/miscommunicatie.webp
  alt: miscommunicatie
  heroImage: ../../../public/images/miscommunicatie.webp
tags:
  - communicatie
  - leren
slug: communiceren-leren
lastmod: 2025-01-23T14:29:18.766Z
---
Verwondering, dat is geloof ik wat mij beweegt. Verwondering om alledaagse dingen die door de meeste mensen niet of anders gezien worden en door niet alledaagse dingen die veel mensen wél zien omdat ze opvallen. 

Een van de vele cursussen die ik de afgelopen jaren heb gedaan was: Effectief Communiceren. Doel daarvan was, mijn kennis over het vakgebied effectiever te delen en beter kennis van anderen kunnen opnemen. Dat delen kan door het produceren van geschreven tekst, gepresenteerde inhoud of via andere slinkse wegen die leiden tot effectieve beïnvloeding. Met andere woorden ik word getraind in artikelen schrijven, verhalen en presentaties houden en doceren voor een klasje. Met nog andere woorden: ik leer (eindelijk) communiceren! 

Met volgen van deze cursus kwam bij mij een grote verwondering op: waarom leren we dit niet op school?

Voor zover ik heb kunnen nagaan is het vak effectief communiceren of effectief leren, niet verplicht op school. Afgezien van communicatiestudies, bedoel ik met op school, van basisschool tot en met universiteit. 

We hebben als [*mensch*](https://en.wikipedia.org/wiki/Mensch) de kracht van taal die, ons in staat stelt ervaringen en kennis over te dragen. Daarbij hebben we de extra kracht van de kennis hoe we die taal het meest effectief kunnen inzetten voor een maximaal resultaat. Niet dus! We hebben die kennis wel, maar die is dus niet gedeeld, want wordt niet geleerd op school. We krijgen alleen Nederlandse Taal en een andere moderne taal als verplichte vakken. 

Effectief communiceren zou al op de basisschool gegeven kunnen worden. Daar leer je dan hoe je de taal, visuele hulpmiddelen en symbolen gebruikt, om er zo voor te zorgen dat de boodschap overkomt bij je toehoorders. Zowel in gesproken woord als geschrift. Desnoods pakken we het op de middelbare op. 

Effectief communiceren, zodanig communiceren zodat het begrip overkomt, is niet moeilijk! Iedereen kan het leren. We hebben als mensen wél de taal en leren eigenlijk niet hoe we die het beste kunnen gebruiken. 

Voorbeelden van niet effectieve communicatie zijn in overvloed te vinden in de vele problemen die IT-projecten hebben bij de acceptatie van nieuw gebouwde systemen. Keer op keer blijkt dat mooie nieuwe systeem niet te voldoen aan de verwachtingen van de opdrachtgevers. De sleutel tot dit probleem is altijd ergens in het communicatieve vlak te vinden.

Is er iemand die kan zeggen waarom de gebruiksaanwijzing voor menselijke communicatie nog niet in alle talen beschikbaar is?  

Wonderlijk.  