---
title: Er is geen AI
pubDate: 2025-01-16T13:56:36.653Z
description: Kunstmatige Intelligentie zoals het nu gepresenteerd wordt door leveranciers is wel kunstmatig maar niet intelligent.
layout: ../../layouts/MarkdownPostLayout.astro
teaser: AI is er niet en kan er m.i. ook niet komen. Intelligentie is voorbehouden aan levende organismen.
author: Frank Harland
image:
  url: /images/broken-ai.webp
  alt: Gebroken AI
  heroImage: ../../assets/broken-ai.webp
lastmod: 2025-03-30T16:48:20.108Z
tags:
  - AI
  - hype
keywords:
  - AI
  - intelligentie
  - kennis
  - hype
slug: er-geen-ai
---
"Intelligentie" op Wikipedia:
> [David Wechsler](https://nl.wikipedia.org/wiki/David_Wechsler), een Amerikaanse psycholoog die de Wechsler [intelligentietests](https://nl.wikipedia.org/wiki/Intelligentietest) ontwierp, definieerde intelligentie als het vermogen doelgericht te handelen, [rationeel](https://nl.wikipedia.org/wiki/Rede) te denken en [effectief](https://nl.wikipedia.org/wiki/Effectiviteit) met de omgeving om te gaan.

Twee Nederlandse intelligentieonderzoekers, [Wilma Resing](https://nl.wikipedia.org/w/index.php?title=Wilma_Resing&action=edit&redlink=1) en [Pieter Drenth](https://nl.wikipedia.org/w/index.php?title=Pieter_Drenth&action=edit&redlink=1), omschreven het begrip intelligentie, in een uitgave voor een breed publiek uit 2001, als 'een conglomeraat van [verstandelijke vermogens](https://nl.wikipedia.org/wiki/Verstandelijke_vermogens), processen en vaardigheden', zoals:

 > [abstract](https://nl.wikipedia.org/wiki/Abstractie), [logisch](https://nl.wikipedia.org/wiki/Logica) en [consistent](https://nl.wikipedia.org/wiki/Consistentie_%28logica%29) kunnen redeneren,
 [verbanden](https://nl.wikipedia.org/wiki/Associatie_%28psychologie%29) kunnen leggen,
 problemen kunnen oplossen,
 regelmatigheden kunnen ontdekken in schijnbaar ongeordend materiaal,
 met bestaande [kennis](https://nl.wikipedia.org/wiki/Kennis) nieuwe taken kunnen oplossen,
 zich kunnen [aanpassen](https://nl.wikipedia.org/wiki/Aanpassing_%28sociologie%29) aan nieuwe situaties,
 [zelfstandig](https://nl.wikipedia.org/wiki/Autonomie) kunnen [leren](https://nl.wikipedia.org/wiki/Leren), zonder directe en volledig [instructie](https://nl.wikipedia.org/wiki/Instructie) nodig te hebben.

"Leren" volgens Wikipedia:
> Leren is het [cognitieve proces](https://nl.wikipedia.org/wiki/Cognitief_proces) van het zich eigen maken van nieuwe, of het aanpassen van bestaande, [kennis](https://nl.wikipedia.org/wiki/Kennis), [gedrag](https://nl.wikipedia.org/wiki/Gedrag), [vaardigheden](https://nl.wikipedia.org/wiki/Vaardigheid), procedures, inzichten of [waarden](https://nl.wikipedia.org/wiki/Normen_en_waarden). Leren kan het synthetiseren (samenvoegen) van verschillende soorten [informatie](https://nl.wikipedia.org/wiki/Informatie) inhouden. De mogelijkheid om te [leren](https://nl.wikipedia.org/wiki/Cognitie) bezitten zowel mensen, [dieren](https://nl.wikipedia.org/wiki/Dierlijke_cognitie) als sommige machines[1].

"Kennis" volgens Wikipedia: 
> "Kennis moet gezien worden als het het geheel van [betekenissen](https://nl.wikipedia.org/wiki/Betekenis), [begrippen](https://nl.wikipedia.org/wiki/Begrip), [vaardigheden](https://nl.wikipedia.org/wiki/Vaardigheden), werkwijzen etc., die voor juist en waar wordt gehouden en richting geeft aan het handelen. Kennis omvat volgens sommigen ook het vermogen om informatie om te zetten in goede beslissingen."
en:
> Kennis is dat wat [geweten](https://nl.wikipedia.org/wiki/Weten) wordt, wat geleerd is (en opgeslagen) en dat waar een [individu](https://nl.wikipedia.org/wiki/Individu) inzicht in heeft. Kennis omvat informatie, beschrijvingen hiervan of vaardigheden die door ervaring of opleiding zijn verkregen.

Computers kunnen dus 'leren'. Programma's kunnen gedrag en procedures leren. De diepgang hiervan is dat ze een patroon of een gelijkend patroon kunnen herhalen of reproduceren. 

De illusie wordt verhoogd door de slimme koppeling met grafische voorstellingen die kunnen worden gegenereerd of herkend door een neuraal netwerk algoritme. 

Maar om op de kern van de zaak in te gaan, buiten de aanpassingen in bewoording en terminologie, AI is er niet en kan er m.i. ook niet komen. Intelligentie is voorbehouden aan levende organismen. Dat is omdat een belangrijk onderdeel van intelligentie is kunnen redeneren,  zelfstandigheid, leren uit ervaringen, concepten en problemen doorgonden op basis van aangeboren, en gedurende de hele ontwikkeling en leven opgedane indrukken, ervaringen en studies vaardigheid en kennis. 

### Intelligentie
Intelligentie is onder meer het zelfstandig kunnen leren, zonder directe en volledige instructie nodig te hebben. Daarmee betekent intelligent dus ook autonoom. Dat kan een systeem nooit zijn. Er zal altijd een menselijke handeling of door mensen gemaakte progammaregel zijn die iets initieerd.

Het enige wat AI leveranciers tot nu toe hebben laten zien is software die, op basis van frequentie en interne waardering, in staat is snel min-of-meer verband houdende woorddelen (tokens) te presenteren. 

Redeneren is van een andere orde dan op basis van "gewichten" (waardes) en frequentie nieuwe waarden presenteren.

Als AI bestond zou het AI systeem kennis moeten hebben. En zoals hierboven staat is kennis "het geheel aan (...) die voor juist en waar worden gehouden (...)". Een AI systeem kan volgens mij nooit aangeven of iets 'waar' en 'juist' is, mede omdat het niet in staat is om dit zelfstandig en zo nodig wetenschappelijk te verifiëren. 

### Serieuze zaken
Met de huidige stand (januari 2025) van AI is het niet mogelijk om serieuze zaken uit te zoeken. Één van vele voorbeelden. Vraag een taalmodel het volgende: "Wat is de Nederlandse reactie en resulterende beleidsregels op de US CLOUD Act (Clarifying Lawful Overseas Use of Data Act), met betrekking tot Europese data opgeslagen in Europa op Cloud servers van Amerikaanse bedrijven?" dan krijg je als reactie een aantal standaardzinnen en dan puntsgewijs een aantal items die beleids reacties zouden zijn. Een aantal kloppen, advies om risicobeoordeling e.d. en dan als tweede punt: "Voor overheidsdata heeft Nederland specifieke richtlijnen opgesteld in de Baseline Informatiebeveiliging Overheid (BIO), waarin extra waarborgen worden geëist bij gebruik van Amerikaanse clouddiensten."

Volslagen verzonnen. komt in de (huidige) BIO niet voor. Als ik daarop doorvraag, welke specifieke richtlijnen in de BIO staan geeft het programma toe een fout te hebben gemaakt. En dat het dat had moeten 'verifiëren'. 


1: Ik heb een wijziging van deze wikipedia pagina voorgesteld: 
"In de eerste zin staat: "De mogelijkheid om te leren bezitten zowel mensen, dieren als sommige machines.". Daarvoor staat dat leren "het coginitieve proces (...)" is. Een cognitief proces vereist het gebruik van hersenen. Ik vind dat machines niet in staat zijn te leren zoals mensen dat doen. Daarom moet er in het AI (kunstmatige intelligentie) veld nagedacht worden over nieuwe naamgeving. De huidige (januari 2025) situatie en hypes rondom AI zijn volledig te wijten aan slechte naamgeving en marketing. De zinsnede 'als sommige machines' dient wat mij betreft te worden verwijderd."