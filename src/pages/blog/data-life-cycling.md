---
title: Data Life Cycling
pubDate: 2025-01-15T15:01:41.622Z
teaser: Data zonder systeem, is dat net zoiets als data zonder context? Hoe fietsen we de data de cirkel rond?
description: "Antwoord op de vraag: zijn systemen ook context voor data? Hoe fietsen we de data het cirkeltje rond."
author: Frank Harland
keywords:
  - data
  - data management
  - lifecycle
  - context
lastmod: 2025-01-23T14:30:49.614Z
image:
  url: /images/datalifecycling.png
  alt: data lifecycle
  heroImage: ../../assets/datalifecycling.svg
tags:
  - data
  - Lifecycle
  - datamanagement
layout: ../../layouts/MarkdownPostLayout.astro
---
De (DAMA DMBoK) visie op data lifecycle is dat de de data cyclus die van applicaties overtreft en daarom kun je zeggen dat data systemen overleeft. 

Maar is data wel 'iets' zonder het systeem waarin het zich bevind. Zonder de context van de gerelateerde data, metadata, gebruik, toepassing, format, database en OS waarbinnen het zich bevind. Net zoals tekst zonder papier waarop het geschreven is. 

Min bewering is: "Er is geen data zonder systeem of systematiek".

Data in een bedrijfstoepassing heeft die toepassing;
Data die in een (binaire) vorm bestaat op een digitale informatiedrager heeft als 'systeem' in ieder geval het OS, de structuur die gebruikt wordt om dit data pakketje te kunnen lezen of benaderen. 

Kun je zeggen dat als je een stukje data, zeg een getal: 256, van het bord in een klaslokaal overschrijft in een schrift, dit dan hetzelfde stukje data is? Eigenlijk wordt dit gegeven door de schrijver geïnterpreteerd, begrepen, opgeslagen in de hersenen en vervolgens opgeschreven in het schrift. Mijn beeld is dat het nu nieuwe data is. Waarvan het nog niet duidelijk is of eventuele context meegenomen is zodat het later weer op dezelfde manier begrepen kan worden.

Je kunt wél zeggen dat datastructuren en modellen (metadata) bestaan onafhankelijk van systemen, niet van systematiek. De entiteit dus wel, de implementatie (object) dus niet.

Mijn suggestie is daarom dat dat data die migreert van een oud naar een nieuw systeem eigenlijk "opnieuw geboren" wordt.

Ik weet nog niet of dit impact heeft op de principes over datalife-cycle maar ik vind wel dat dit er in meegenomen zou moeten worden. 

